1 8 8 MONUMENTA

vocentur quatuor consortia presbiterorum et omnes conventus monasteriorum et canonicorum
ecclesiarum Bononie, et cuilibet dictorum quatuor consortiorum dentur de predictis centumquin-
quaginta libris quadraginta solidi bononenorum, si venerint ad sepulturam meam3 et rogo ut
quilibet sacerdos ipsorum consortiorum debeat celebrare unam missam pro anima mea infra
octo dies mei obitus.

Item volo quod sacriste bononiensis Ecclesie dent commissariis meis unum assamitum vel
baldachinum ad voluntatem prioris sancti Michaelis de Busco et aliorum meorum commissario-
rum, qui portetur supra corpus meum ad sepulturam meam.

Item de dicta quantitate dari volo cuilibet canonicorum Ecclesie bononiensis vigintos solidos
bononenorum.

Item cuilibet mansionario ejusdem ecclesie decem solidos bononenorum.

Item cuilibet illorum quatuor clericorum, qui morantur in sacristia Bononie, decem solidos
bononenorum, et presbitero benefitii magistri Tancredi decem solidos bononenorum.

Item volo fieri tumulum elevatum super sepulturam meam prout videbitur magistro Alberto
rectori operis dicte ecclesie, vel alio rectori ejusdem operis et priori de Bosco de lapidibus mar·
moreis jam paratis a dicto magistro Alberto, de quibus solutus est, exceptis quadraginta solidis
bononenorum, qui solvi debent opere facto, quos solvi mando de quantitate predicta. Alias vero
expensas necessarias (1) circa sepulturam meam ipsa die fieri mando de quantitate predicta, prout
videbitur commissariis meis ...... Et si aliquid supererit de dicta quantitate a predictis expen-
sis, volo dari et distribui pauperibus in ipsa ecclesia die mee sepulture, et septima et trigesima
et centesima, et anniversario die mci obitus per commissarios meos. Et si predicte centumquin·
quaginta libre non sufficerent, [vo]lo et mando adimpleri et fieri de aliis meis bonis per com-
missarios meos ......

Item pro anima mea relinquo in subsidium Terre Sancte Templariis de ultramare viginti
libras bononenorum, et Hospitalariis de ultramare alias viginti libras bononenorum pro redem-
ptione peccatorum meorum, hac conditione et modo, quod dicti Templarii et Hospitalarii sint
hoc tantum legato contenti, que legata dari mando Magistris provincialibus de Lombardia man-
sionum predictarum, et non alii ......

Item Savine filie quondam Gerardi de Vigatulo, germani mei, lego tres libras bononenorum,
dandas ei, et ab ea viro suo, in augmentum dotis ......

Item Ecclesie parmensi relinquo pro anima mea centum quinquaginta libras bononenorum
de quibus volo emi per commissarios meos pro ipsa ecclesia possessiones in diocesi parmensi.

Item magistro Gerardo nepoti me0, jure legati, relinquo libros meos legales, scilicet Co·
dicem, Digestum vetus et Digestum novum, et Summam Uguitionis in Decretis, et unum sciphum
argenteum cum pede sculptum ad leonem, et undecim coclearia argenti, et psalterium meum
cum ymnario, et insuper lego ei triginta libras bononenorum ...... .

Item relinquo ducentas libras bononenorum, de quibus mando et volo quod commissarii mei
emant possessiones in terra Oaregnani vel alibi ubi melius videbitur predicto magistro Gerardo
et Bernardo nepotibus meis.

Actum in camera in qua morabatur dictus magister Bernardus in canonica bononiensis Ec·
clesie, presentibus domino magistro Sinigardo archipresbitero bononiensi, domino Bernardo de
Querzeto, domino Ugolino et domino Fuligno presbiteris et domino Zambertino diacono bononien-
sibus et domino Cosa mansionario Ecclesie bononiensis, testibus a dicto magistro Bernardo
rogatis.

(L.† S.) Ego Bonvicinus quondam Leonardi firmani, imperiali auctoritate notarius, pre·
sentes codicillos a dicto magistro Bernardo a me cognito dispositos, ipsius voluntate etmandato

scripsi et in publicam formam redegi.

(1) Sic.

 

