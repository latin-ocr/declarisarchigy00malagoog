1 4 8 MonnMEN'rA

Die secunda januarii iterum Thadaeus de Pepulis cum nonnullis, qui vocabantur
Sapientes, in numero CCC. et ultra pro moderatione capitulorum, apostolicum Nuncium
requisiverat. At idem Nuncius protestatus fuit, velle omnino coram eis capitula ac
literas apostolicas perlegere, ut eadem omnia juxta conventa ratificarentur. Hinc inter
eosdem Sapientes pluribus sermonibus et congressibus habitis, tandem ab eis responsum
datur quod cum jam sibi ipsis praedicta capitula innotescerent, eadem haud fore au·
ditores, multoque minus accepturOS, nisi factis quibusdam moderationibus, sine quibuS,
ut ipsi ajebant, dieta reconciliatio, pax, seu eoncordia dici poterat potius desperatio,
Ac tandem in eadem quamplures clausulas contineri a Cardinalibus et ab eodem Le-
gato ostiensi post sacta capitula adjunctas, ita ut necesse foret Nuncium reformationes
obtinendi gratia rediret ad Curiam, addendo (sunt Bononiensium verba) quod mirabantur,
qnod adhue tantam Bononiae moraretur. Tunc Nuncius alta voce protestatus fuit per
ipsum non stare quominus concordata capitula non exequerentur.

Die lunae quarta januarii nonnulli, sere viginti, Antianorum et Consiliariorum bo-
noniensium ad domum monasterii sancti Salvatoris Bononiae, in qua Nuncius residebat,
venerant, orantes eum ut rediret ad Curiam pro reformatione obtinenda, iterum admi-
rantes eum quoque in civitate morari, et protestantes numquam praefata capitula ra-
tificare. IIis quoque Nuncius respondit juxta conventa agendum esse.

Die sexta januarii idem Nuncius apostolicus se contulit ad palatium vetus Bono-
niae, in quo jus reddebatur, ac ubi Antiani et Populus una cum Thadaeo, Potestate,
Consiliariis, Sapientibus ac multitudine populari usque ad tria millia, iterum protestatus
fuit eisdem legere literas apostolicas tum sibi pro executione capitulorum tum Populo
civitatis praedictae directas, at inutiliter, cum ei tantum facta fuerit potestas legendi
dumtaxat unam ex literis apostolicis sub datum Avenioni secundo idus octobris, pon-
tificatus Benedicti XII., eidem Communi et Populo civitatis directam, in qua dumtaxat
in genere agebat de ratificatione capitulorum infra medietatem futurae quadragesimae
faciendam, taliter ut Consiliarii omnes vetarunt ne aliae literae ¹apostolicae sibi ipsis
legerentur.

Quibus auditis Nuncius protestatus suit paratum esse legere alias apostolicas literas,
dummodo conventa cum Ambasciatoribus bononiensibus acceptarentur, addendo ipsos
interim posse pure et simpliciter praefata capitula acceptare, et quod deinde acturi
erunt pro abrogatione eorum, quae intolerabilia fore exaggerabant.

His actis, nonnulli de Consilio et praesertim oratores iidem qui praefata capitula
juraverant et eorumdem ratificationem promiserant, inter caetera dixerunt quod, que-
madmodum Papa promiserat eiS, providere velle de nonnullis capituliS, ita ratificatio
sequi haud deberet, nisi prius reformationes praecesserint.

Alter vero Consiliarius seu Antianus nomine Ferrinus de Gallutiis, miles, dixit:
Quod nihil intererat domini nostri Papae, nee aliquid facere habebat super officio Gon-
·servatoris praedicti, ideoque Thadaeum a Communitate factum ad vitam, et durare debet
in dieto officio, Thadaeus autem de Pepulis, tam nomine suo quam dictae civitatis et
CommuniS, iterum protestatus suit nunquam ratificaturum praedicta capitula, nisi prius
corrigerentur, eoque magis quia syndicatus factus per Universitatem in personam Ro-
landi de F antutiis nulla roboris firmitatem haberet, cum tunc a domino Papa civitas
eadem Bononiae Communitatis et Universitatis ‘praerogativis privata fuerit, instante
quoque ut Nuncius celerrime pro correctione capitulorum ad Papam rediret, his dictis
gentium multitudine in clamore approbante Thadaei responsionem et nihilominus semper
conclamante pro modificatione capitulorum Avenionem accedere.

 

 

 

