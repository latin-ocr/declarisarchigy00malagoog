20 MONUMENTA SPECTAN'HA AD ACADEMIAM BONONIENSEM

X.
1301, 22 novembris.

Ex codem tomo, num. XXXXIV.

[ Ut bononienses ea· variis Aemiliae locis commeatus in Urbem, ratione yymuasii,
comportare posse decernitur ].

Bonifacins episcopus servus servorum Dei (1), dilectis filiis Potestatibus, Rectoribus, Consiliis
et Communitatibus ravennatensis, cerviensis et ariminensis civitatum, ac castri Argente raven·
natensis dioecesis, nec non et aliarum quarumcumque civitatum, castrorum et locorum per Pro-
vinciam Romaniole constitutis, Ecclesie romane fidelibus, ad quos litere iste pervenerint.

Considerantes sincere devotionis affectum, quo dilecti filij Communis Bononiensis a longis
retroactis temporibus erga romanam ferverunt Ecclesiam et apostolice Sedi , velut matri et
domine, adheserunt reverentia filiali, ipsos non immerito paterna dilectione complectimur et
quantum cum Deo possumus, libenter annuimus petitionibus eorumdem. Sane pro parte ipsorum
fuit nobis humiliter supplicatum, ut cum eorum civitas , tam pro suorum multitudine civium,
quam scholarium illam incolentium ratione vigentis inibi studii generalis ac aliorum confluentium
ad eamdem victualibus et aliis mercimoniis egeat, illaque eos oporteat in vestris et aliis terris
emere et ad prefatam suam adducere civitatem, emendi ea in terris vestris, et ipsa ac alia empta
ubilibet deferendi et transferendi per terras, aquas et portus ac districtus vestros per se vel per
alios, eis licentiam concedere dignaremur, Nos antem, eorumdem supplicationibus inclinati, pre-
fatam, sicnt premittitur, emendi, deferendi, seu transferendi, nsque ad nostre beneplacitum vo-
luntatis, illis licentiam duximus concedendam. Quocirca Universitati vestre per apostolica scripta
mandamns, quatenus eosdem bononienses in terris vestris emere et ipsos ac alios deferre seu
transferre Bononie queque victualia et mercimonia tam in ipsis terris vestris, qnam alibi empta,
per terras, aquas, portus ac districtus vestros prefatos libere ac pacifice sine contradictione aliqua
permittatis.

Datum Laterani X. kalendas decembris, pontificatus nostri anno septimo.

(1) Ex Regiae. anni VII. Bonifaoii v111., epist. 255, fol. 67.

 

 

