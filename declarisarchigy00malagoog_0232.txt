SPBCTANTIA AD Paos. nnn, HUMAN. ΜΤ. ΕΤ THEOL. 241

III.
. 1272, 5 novembris.

Ex tom. XXVIII. cod. dipl. Eccl. bon„ num. XL..

Gregorius . . . [X.](1) fratribus Hieronijmo de Esculo, Raymundo Berengarij, Bonagratie de
sancto Johanne in Perseceto et Bonaventure de Mugello apostolice Sedis nuntijs. ,

Cum vos ad magnificum virum Paleologum, imperatorem Grecorum illustrem, cum nostris sub
certa forma litteris destinemus, in quibus inter cetera continetur ut si velit, ad prosecutionem
illorum de quibus in eisdem litteris agitur, ante indictum a nobis generale concilium vel in ipso
concilio solemnes apocrisarios ad nos mittat, ne forsan idem imperator se hujusmodi apocrisa-
rios securitate non habita commode mittere non posse, causetur, vobis omnibus, vel tribus, aut
duobus ex vobis, si reliquos impediri contingat, concedendi eisdem apocrisariis securitatem ve·
niendi ad Sedem apostolicam, ibi morandi, et exinde ad propria redeundi, prout videritis expe·
dire, plenam et liberam auctoritate presentium concedimus facultatem. Securitate hujusmodi tan-
tummodo usque ad dictum concilium duratura. Ex tunc enim, si apocrisarios ipsos ad eamdem
Sedem venire contingerit, eis super hoc Sedes eadem plenius providebit.

Datum apud Urbemveterem nonis novembris, pontificatus nostri anno primo.

IV.
1273, 25 novembris
Ex eodem tomo Cod. dipl. Eccl. bon. , num. XLI.

Gregorius . . . [X.] (2) fratribus Hieronymo de Esculo et Bonagratie de sancto Johanne in
Preseceto Ordinis Fratrum Minorum.

Labores vestros humano pensantes affectu, ad vos propter eos multa compassione movemur,
sed, dum levamus considerationis oculos altius, et attendimus vos in illius servitio laborare cui
numquam sine remuneratione servitur, vobis super illis non dubitamus potius congaudendum.
Verum non intendimus in talibus plene doctos instruere, sed hortari potius ut laborum magni-
tudinem certa spes immense retributionis alleviet et laborantium zelum accendat, utad obtinen-
dum votivum suscepte commissionis exitum laborent instantius, et si augmentum possit ipsorum
sollicitudo recipere, instantia maioris attentionis intendant recepturi a Domino, illud, ut pretan·
gitur, inestimabile retributionis indubitate premium et apostolici favoris augmentum perinde non
immerito habituri. Ceterum apud magnificum virum Paleologum, grecorum imperatorem illustrem,
vos specialiter instare volumus ut cum suis nuntijs venturis ad Concilium sic celeriter vos re·
mittat, quod, auctore Domino, eidem Concilio possitis personaliter interesse.

Datum Lugduni, septimo kalendas decembris, pontificatus nostri anno secundo.

(1) Ex reg. Ι. Greg. X„ ep. 40, fol. 62, an. MCCLXXII., V. novembris.
(2) Ex reg. 1. Greg. X„ ep. de Curia 11., fol. 107, MOGLXXIII„ XXV. novembris.

ron. 11. , 81

