34 , Mommsx'm

· XIX.
1226, 20 martii.

Ex tomo XXXVI. Codicis Defplomate‘ci Bononiensis, num. LXIX.

Honorius III. (1) Alatrino subdiacono et capellano nostro. Conquerenti olim dilecto filio
nobili viro Alberto comite de Mangone, quod Commune bononiense in prejudicium ejus detinet
castrum Cassi et Barci, et quedam alia castra cum pertinentiis suis, que idem comes asserit
esse de terra comitisse Mathildis, et ad feudum, quod idem comes a romana tenet Ecclesia, per-
tinere, post varias literas super hoc a Sede apostolica impetratas, demum hujusmodi causam
commisimus venerabili fratri nostro archiepiscopo florentino, Nuper igitur comite ipso ac dilecto
filio Semfprebene] doctore Legum, procuratore dicti Communis, propter hoc in nostra presentia
constitutis, idem comes exhibuit depositiones quorumdam testium, quos super iis receperat Episcopus
antedictus, petens depositiones ipsas, quas idem Episcopus clausas sub sigillo suo nobis transmi-
serat, aperiri et in causa jam per quadriennium in prejudicium ejus per te lata procedi. Dictus
vero procurator ac dilectus filius magister Tancredus, bononiensis archidiaconus, responderet pro
Communi predicte, testes ipsos post legitimas appellationes a Sindico dicti Communis ad nostram
audientiam interjectas, lite non contestata et etiam non porrecto libello, fuisse ab ipso Episcopo
contra juris ordinem incircumspecte receptos, ac ideo depositiones ipsorum aperiendas non esse,
sed irritas nuntiandas. Dicto autem comite, relictis procuratoribus suis, ad propria redeunte, procu-
ratoribus ipsis ac prefato procuratori sepedicti Communis venerabilem fratrem nostrum P[elagium],
albanensem Episcopum, dedimus auditorem. Cumque ipsi procuratores coram eo super processu
ipsius Episcopi florentini diutius disputassent, et ipse auditor ea, que fuerant coram eo proposita
et ostensa, uobis fideliter retulisset, nos illis plenius intellectis, de fratrum nostrorum consilio,
cassavimus, justitia exigente, processum. N olentes autem, quod ipsius cause decisio ulterius pro·
rogetur, discretioni tue per apostolica scripta mandamus, quatenus dictum Commune ad litem
super iis cum ipso comite vel ejus procuratore, exceptionibus non obstantibus, legitime conte-
standam infra competentem terminum, quem eis duxeris prefigendum, monitione premissa per
censuras ecclesiasticas, appellatione remota, compescas, ac demum si tibi vacaverit, audias causam
et, appellatione remota, debito fine decidas, alioquin inducas partes ad concordandum in personas
idoneas, quibus causa eadem committatur, et sive potuerint sive non potuerint in judices con-
cordare, causam ipsam viris discretis et suspicione carentibus, auctoritate nostra, committas exa·
minandam sollicite ac fine debito, appellatione postposita, terminandam, data eis plenaria potestate
cogendi testes et faciendi alia, que ipsius negotii decisio videbitur postulare.

Datum Laterani tertiodecimo kalendas aprilis, pontificatus nostri anno decimo.

XX.
1226 , 21 novembris,

Ex eodem tomo XXXVI„ num. LXXIII. (2)

Anno Domini millesimo ducentesimo vigesimo sexto, indictione quartadecima, die sabatbi,
decimo exeuntis mensis novembris, in civitate Bononie, in palatio Episcopatus, dominus Bocatius
Brema, dominus Robertus de Concolezo (3), dominus Ubertus de Marnate, domiuus Ardicio de Pon-

(1) Ex Registr. V. Honorii 111., epist. 238, fol. 119, MOCXXVI„ XX. martii.
(2) Ex Reg. V. Honorii 111., fol. 156, MOCXXVL, XXI. novembris.

(3) Sic.

 

 

