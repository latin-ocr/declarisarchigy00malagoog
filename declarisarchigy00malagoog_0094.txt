araca-Auru An Pnornssonss amus CIVILIS 103

LXIII.
1338, 15 octobris,
Ex eodem tomo Codicis diplom. bonon„ n. LXXX.

Benedictus episcopua, servus servorum Dei, dilecto filio Tadeo de Pepulis de Bononia,
juris civilis professori, salutem et apostolicam benedictionem.

Letamur de te, tuamque prudentiam multipliciter in Domino commendamus, quod tu auditis
et intellectis processibus dudum super facto civitatis bononiensis, ejusque comitatu, districtu et
territorio per nos factis, non solum te ipsum ab injuriis et offensis Ecclesie romane, quinimmo
ceteros concives tuos retrahere, ac ad obediendum nobis et eidem Ecclesie super contentis in
eisdem processibus, te ac ipsos disponere operosis studijs et sedulis sollicitudinibus curavisti. Cum
autem illo faciente, qui pacis est auctor et humane salutis amator, negotium civitatis, comitatus,
territorii et districtus predictorum non sine magnis laboribus, et previis maturis deliberationibus,
utiliter et salubriter extiterit ordinatum, discretionem tuam rogamus et hortamur attentius, qua·
tenus devotionem, quam te ad nos et Ecclesiam memoratam concepisse percepimus, constanter
continuans et in operum exhibitionem producens, ut ea, que secundum formam ordinationis pre-
dicte restant agenda, compleantur et perficiantur, nec non tua et concivium predictorum fidelitas
et devotionis sinceritas erga nos et Sedem apostolicam solidetur et crescat, partes tuas effica-
citer interponas, sciturus quod nos, qui ex premissis et aliis que de te audivimus, illam fidu·
ciam de te gerentes in Domine, quod super hjs que honorem, commodum et beneplacitum no·
strum et dicte Sedis respicient, te devotum ferventem reperiemus et promptum, personam tuam
gratiis et favoribus intendimus prosequi, quantum cum Deo poterimus opportunis, et illi, quem
illuc pro negotio predicto destinare proponimus, plenariam super his, que te tangunt, committemus
specialiter potestatem.

Datum Avinioni, idibus octobris, pontificatus nostri anno quarto (1).

LXIV.
1338, 30 decembriS, et 1339, 2, 4 et 6 ianuarii·
Ex eodem tomo Codicis diplomatici bononiensia, num. LXXXI. (2)

In nomine Domini, amen. Processus eorum, que acta sunt et agentur per reverendum pa·
trem dominum Guigonem de sancto GermanO, domini Pape notarium, ac in civitate bononiensi
ejusque districtu et comitatus apostolice Sedis nuncium super facto vel negotijs Legationis, seu
nunciationis sibi commisso in civitate, comitatu, seu districtu predictis, Qui quidem dominus no·
tarius nuntius mandavit mihi Grimaldo de Pontecurvo, publico apostolica auctoritate notario et
scribe suo, quod scriberem et registrarem, et in actis meis redigerem etiam in publica docu-
menta, si foret expediens, omnia et singula que per eum in, et super predicto negotio et ipsum
tangentibus fieri, et haberi contigerit cum Communi, seu universitate et populo, civitatis et di·
strictus ac comitatus predictorum, et cum domino Thadeo de Pepulis, ac quibuscumque personis,
presentibus· venerabilibus et discretis viris dominis Guigone de Godeto in legibus licentiat0, ca·
nonico vivariensi, J acobo Cambafortis, rectore ecclesie Montis Allianuti (3) et Marcello Neyronis, ac
magistro Simone Aprilis, auctoritate apostolica notario, sub anno nativitatis Domini millesimo tre·
centesimo trigesimo nono, die mercurij penultima mensis decembris, pontificatus sanctissimi patris

(1) Ex Reg. IV. Epist. secret„ ep. 344, sol. 107.

(2) Ex cod. primo Pm'vileyiorum S. R. E„ in Vatic. Arch. servato, fol. 74 t.
(3) Sic.

