srncmn‘ru. An Pnornssonns sums omns 139

romane Ecclesie; non ero in consilio aut consensu rel facto quod vitam perdant aut membrum, aut
capiantur mala captione,· consilium, quod milii credituri erunt per se aut per Mucios-suos sive per
literas, ad eorum damnum, me sciente, nemim· pandam etc. ι. Sane, cum prefatus episcopus, forma
literarum ipsius predecessoris sibi directarum super his in omnibus observata, tibi dictum officium,
auctoritate predicta duxerit usque ad triennium concedendum, itaque illud ate reverenter susce-
ptum exercueris, sicut intelliximus, fideliter et prudenter, nos sperantes quod in eodem regimine,
si tibi committatur ulterius, te laudabiliter, cum vir peritus et circumspectus existas, imposterum
gerere ad honorem Dei ac nostrum et ejusdem Ecclesie nec non quietem et pacem bononiensis
populi procurabis, tibi dictum officium, modo et forma quibus tibi per prefatum episcopum vice
ac nomine dicti predecessoris et ejusdem Ecclesie romane concessum, ut prefertur, extitit, a fine
dicti triennii jam instantis usque ad tres annos ex tunc continue subsequentes, auctoritate apo-
stolica tenore presentium concedimus, sub retentionibus et conditionibus supradictis. Ita tamen
quod antequam hujusmodi officium pro tempore quo illud tibi de novo concedimus, incipias
exercere, aut eidem te immisceas quoquomodo, dictum juramentum fidelitatis juxta formam pre-
missam in manibus dilecti filij Rectoris Romandiole, vel alterius ab eo super hoc specialiter de·
putandi, non sui ratione officij sed auctoritate apostolica, nostro et Ecclesie romane nomine reci-
pientis, prestare corporaliter tenearis: super qua quidem prestatione confici volumus publicum
instrumentum tuo sigillo munitum, formam dicti juramenti et tenorem presentium de verbo ad
verbum continens, quod nobis infra quadraginta dierum spatium post ejusdem prestationem jura-
menti per proprium nuncium destinare procures. Rursus quia desiderijs optamus intensis Populum
civitatis, comitatus et districtus predictorum, velut nostrorum et Ecclesie memorate peculiarem,
in cultu pacis et justitie sub nostris et ipsius Ecclesie fidelitate et obedientia, nec non ecclesias
et personas ecclesiasticas civitatiS, comitatus et districtus predictorum in suis juribus et liberta·
tibus confoveri, discretionem tuam attentius exhortamur, tibique mandamus expresse quatenus
ut votis nostris in hac parte, suffragante divina gratia, satisfiat, sic circa hec prudenter et pro·
vide studiosis et fidelibus sollicitudinibus elabores, quod praeter perennis mercedis premium, quod
inde mereri poteris, nostram et Sedis ejusdem gratiam tibi vendices non indigne.
Datum Avinioni, quarto idus julij, pontificatus nostri anno pri1no(¹).

DE THADAEO PEPULO.

APPENDIX MONUMENTORUM SUMMAROE DESCRIPTORUM.

Quoniam in Thadaei Pepuli vita, quae in praecedenti tomo occurrit, plures apo-
stolicas literas ad ejus et gesta et imperium spectantes daturos nos in Appendice pol-
liciti sumuS, obligatam fidem liberare aggredimur3 et ita quidem, ut uberiorem etiam
monumentorum illius temporis copiam exhibeamus, Hujusmodi historiae particulam,
quae non mediocris est momenti, illustrare et ignotis hucusque monumentis firmare
opportunum duximus, non modo quia rem ipsam penitus noscere jucundum et utile
est, sed etiam quia cum Universitatis ejusque non paucorum professorum, de quibus ’
post Thadaeum scripsimuS, historia magnam habet conjunctionem. Ad rem autem e
voto perficiendam fatemur ingenue profuisse uobis magnopere quae vir clarissimus
Ludovicus Montefani Caprara, iurisconsultus eximius, et ‘bibliothecae Instituti scientia-
rum ab immortali Benedicto XIV. praefectUS, pro adornando eiusdem bibliothecae in-
dice summo labore summaque industria collegit. Et ne tot apostolicae literae, quae
longissimae saepenumero sunt, magna fortasse legentium molestia una jungerentur,

(1) Ex Reg. I com. epist. 1785.

