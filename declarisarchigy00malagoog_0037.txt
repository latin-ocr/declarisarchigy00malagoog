38 MONUMENTA

ex eis secuta sunt vel ob ea. Captivos, qui occasione hujus discordie capti sunt cum bonis eorum,
et alia que occasione ipsius discordie capta sunt vel detenta, restituant, ita quod adherentes ipsi .
imperatori similiter eis faciant et observent. Alii autem captivi secundum jus Imperii restituantur,
cum ipse imperator legatum suum in Lombardiam pro pace reformanda inter discordes duxerit
destinandum3 constitutiones vero, leges et statuta ab ecclesia romana et romanis imperatoribus,
et specialiter ab ipso imperatore contra hereticos, receptatores, defensores, credentes et fautores
eorum hactenus promulgata, vel inposterum promulganda, recipiant et observent inviolabiliter et
efficaciter exequantur, constitutionibus municipalibus, editis contra tales, nihilominus in suis locis
firmiter observandis. Potestates autem, Consules et Rectores civitatum, aliorumque locorum, quo·
cumque nomine censeantur, jurent quod illa fideliter observabunt, idque suos jurare faciant suc-
cessores, ponentes eas in statutis civitatum, aliorumque locorom, illa inde nequaquam inposterum
deleturi. Statuta omnia communia et particularia, facta contra ecclesias et ecclesiasticam liber·
tatem, penitus revocent, de suis constitutionibus deleant, et ea vel eis similia de cetero non
resumant. Lateranensis quoque statuta concilii, et constitutiones a nobis, et leges ab ipso impe-
ratore super iis editas, observent et jurent inposterum observare, suosque jurare faciant succes-
sores. Porro predictos quadringentos milites in eunde, morando, reduendo sub nostra et speciali
apostolice Sedis protectione suscipimus, cum omnibus bonis suis, iidemque teneantur ire in ipsius
imperatoris passagio, quo ab eo statutum est et a romana Ecclesia approbatum. Ideoque Uni·
versitati vestre per apostolica scripta mandamus atque precipimus, quatenus supradicta omnia
pro parte nostra inconcussa servetis, ac super hoc nobis et ipsi imperatori juxta tenorem, quod
vobis transmittimus, vestras patentes literas usque ad proximam dominicam instantis quadrege-
sime transmittatis, per manum publicam scriptas, et vestri ac prefati marchionis et quarumlibet

civitatum de ipsa Societate sigillorum appensione munitas.
Datum Laterani nonis januarii, pontificatus nostri anno undecimo.

XXIV.
1:227, 5 ianuarii.
Ex eodem tomo XXXVI„ num. LXXVII. (1)

Honorius III. illustri Romanorum imperatori semper augusto et regi Sicilie. Ejus locum,
licet immeriti, obtinentes in terris, que pax nostra fecit utraque unum, duos parietes venientes e
diverso conjungens in se ipso lapide angulari, nascentibus debemus obviare discordiis, et inten-
dere sollicite ac diligenter ad ea, que sunt concordie unitatis et pacis. Cum ergo nuper inter
te ac Societatem Lombardie, Romaniole, atque Marchie discordia orta esset, nos, attendentes
quod res, nisi obsisteretur principiis, afferebat impedimentum negotio terre sancte, pro quo est
tanto tempore laboratum, dignum duximus interponere partes nostras Te igitur et predictis
totum ipsum negotium in nostra et fratrum nostrorum providentia et dispositione libere ac abso·
lute ponentibus, idque declarantibus per literas et publica instrumenta nec non per solemnes
procuratores et nuntios propter hoc ab utraque parte ad nostram presentiam destinatos, cum
inter cetera fuisset ex parte tua propositum, quod, impediente Societate predicta, nequiveras
juxta propositum tuum procedere contra pravitatem hereticam, que partes illas dicitur graviter
infecisse, ac relevare libertatem ecclesiasticam, que ibidem multipliciter asserebatur oppressa, nec
procurare subsidium terre sancte, propter quod specialiter ad partes ipsas duxeras accedendum,
quodque captivi tibi contra jus et honorem imperii fuerant denegati, nos iis et aliis, que fuerunt
hinc inde proposita, plenius intellectis, de providentia sic duximus statuendum, ut tu, videlicet
pro reverentia Crucifixi et negotio terre sancte tuo et filii tui ac imperii nomine, iis qui sunt
de Societate jam dicta, universaliter singulis et singulariter universis remittas omnem rancorem,
malivolentiam, injurias et offensas, omnia quoque banna, constitutiones, sententias et ordinamenta,
que fecisti vel imposuisti per te vel per alium, aliusve pro te Societati vel alicui de Societate

(l) Ex Registr. V. Honorii 111., epist. 442, fol. 157, MCCXXVII„ V. januarii. .

