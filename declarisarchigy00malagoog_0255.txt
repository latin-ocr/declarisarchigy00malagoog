268 normanum.

XXVII.
1240, 17 iunii.
Ex eodem tomo, num. XCII.

Gregorius IX. Clero civitatis et diocesis bononiensis.

Ex literis dilectorum filiorum Capituli bononiensis accepimns, quod ipsi, Ecclesia bononiensi
vacante, convenientes in unum, Spiritus Sancti gratia invocata, dilectum filium Archidiaconum bo·
noniensem, Subdiaconum et Capellanum nostrum, in eorum pastorem unanimiter postulatis, spe
sibi firma proposita, ut cum idem genere nobilitatis, scientia sit et moribus decoratus ac ex in-
gentibus probitatis sue meritis apud nos et fratres nostros obtineat favoris gratiam specialis,
Ecclesie eorum multipliciter debeat fructuosus existere, presertim cum vix de alio tam opportuna
provisio potuerit provenire. Quare nobis humiliter supplicarunt ut, non obstante quod adhuc ad
annum trigesimum non pervenit, eum ipsis in pastorem concedere speciali gratia curaremus.
Verum cum deceat ut sic in hac parte eorum desideriis annuamus, quod istitutis deferendo ca-
’ nonicis personam ipsius Archidiaconi condigno prosequamur honore, ac ejusdem utilitatem Ec·
clesie procuremus, eum in procuratorem sibi duximus concedendum, eidem plenam administra-
tionem in spiritualibus et temporalibus committentes. Rogamus itaque universitatem vestram et
hortamur attente, per apostolica vobis scripta mandantes quatenus nos in sua studentes honorare
persona in omnibus pertinentibus ad administrationem huiusmodi eius salubribus mandatis et
monitis devote ac humiliter intendatis, alioquin sententiam, quam idem rite tulerit in rebelles,
ratam habebimus et faciemus, auctore Domino, inviolabiliter observari.

Datum Laterani quintodecimo kalendas julii, pontificatus nostri anno quartodecimO.

XXVIII.
1241, 1 maii.
Ex arch. Metrop. bonon. in ι Libro Act-ium ι, car. 15 r.

Octavianus bononiensis Ecclesie Archidiaconus procurator, universis Prelatis et aliis Eccle-
siarum rectoribus per civitatem et diocesim bononiensem constitutis, salutem in Domino.

Quoniam, ut ait apostolus, omnes stabimus ante tribunal Christi, recepturi que in corpore
gessimuS, sive bonum fuerit, sive malum, oportet nos extremj judicij diem pijs operibus preve-
nire, ac eternorum intuitu seminare in terris, que, reddente Domino, multiplicato fructu, colligere
debeamus in celis, quamquam qui parce seminat parce et metet, et qui seminat in benedictionibus
de benedictionibus et metet vitam eternam. Quum igitur in Monte Ovalo, bononiensis diocesia,
ecclesia, const-ructa ad honorem Dei et Virginis gloriose, cum domibus adjacentibus ex immissione
diabolica incendio sit cremata, nec ad ipsorum refectionem proprie suppetant facultateS, vobis
eeclesiarum prelatis et clericis mandamus atque precipimus, ut cum nuntij predicte ecclesie ad
vos venerint elemosynas petituri, eos benigne recipietis, honeste tractetis, populos vobis a Deo
commissos monere ac inducere procuretis, et in remissionem peccatorum suorum de bonis sibi
a Deo concessis eis conferant grata subsidia caritatis, ut vos et ipsi per hec et alia bona, que
feceritis, Domino inspirante, vitam habere mereamur sempiternam. Nos vero de clementia omni·
potentis Dei et Virginis gloriose ac beatorum Petri et Pauli apostolorum ejus meritis confidenteS,
omnibus predicto loco benefacientibus xl. dies criminalium et quartam partem venialium in Do-
mino relaxamus.

Data Bononie anno M.⁰ cc.⁰ xlj., indictione quartadecima, kalendis madij (l).

(1) In margine: α 1241. De monte 02³an ι».

 

 

 

