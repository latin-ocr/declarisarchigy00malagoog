1 6 MONUMENTA

juramento ponatur3 videlicet, quod non dabunt op‘eram ut Studium ad locum alium transferatur, nec
cuiquam scholari precipient ut gratia studij abscedat a civitate predicta et numquam hujusmodi
mutabunt capitulum cum consilio vel sine consilio eorumdem3 ac si aliquis contrafecerit, modo
simili banniatur et bona publicentur ipsius. Potestas quoque infra duos menses ab ingressu sui
regiminis teneatur predictum capitulum jurari facere a Rectoribus scholarium, siqui fuerint, vel
infra quindecim dies ex quo extiterint rectores electi et in societatum scholarium scriptis poni,
nec permittat bononiensem aliquem, vel extraneum, nisi primo juraverit quod non leget alibi,
extraordinariam aliquam legere lectionem. Unde ex ijs dilectus filius nobilis vir W[ilielmus] de
Pusterla, Potestas vestra, occasione assumpta, in eos indebitam jurisdictionem usurpans, libertatem
ipsorum infringere nititur et contra eamdem, pretextu ipsorum pro quorum observatione asserit se
jurasse, illos in pluribus aggravare. Verum quia Statuta hujusmodi proculdubio sunt iniqua et ma·
nifeste obviant scholastice libertati, et juramentum super observatione ipsorum prestitum non esse,
utpote illicitum, observandum, cum nec judicium habeat, nec justitiam, eumdem W[ilielmum] mo-
nendum duximus et hortandum, apostolicis sibi dantes literis in preceptis, ut scholares predictos
contra libertatem hactenus habitam occasione Statutorum ipsorum, que velut iniqua duximus re·
probanda, de cetero non molestet libertatem eamdem modo quolibet infringendo, ut studium
eorum impediri non possit, sed potius floreat ad Dei honorem ac profectum studentium, nec non
ad ipsius gloriam civitatis, ne si secus attentare presumpserit, Nos super hoc cogamur aliud cogi·
tare. Quocirca Universitatem vestram monemus et exhortamur attente, quatenus, consideratis utili·
tatibus et honore ex scholaribus vobis et civitati vestre provenientibus, ipsos charitatis brachijs
amplexemini et pretextu Statutorum ipsorum, que dicenda sunt potius destituta, contra libertatem
antiquam et habitam hactenus, ipsos nullatenus molestetis, nec faciatis per Potestatem eamdem,
remisso sibi juramento predictO, de cetero molestari, permittentes eosdem solita libertate gaudere,
ut quieto animo possint inherere scholasticis disciplinis et Nos devotionem vestram possimus in
Domino commendare3 ne si secus egeritis, quod non credimus, contra voluntatem nostram cogamur
faciem nostram vobis ostendere duriorem.
Datum Viterbij VIII. idus aprilis, Pontificatus nostri anno quart0.

vr.
1220, 13 mai.

Ex eodem tomo, num. XIX.
[ Ut bononienses ad abroqanda praedicta Statuta cito compellantur J.

Honorius III.(1) Potestati et Populo bononiensi.

Statutis civitatis vestre factis contra scholares olim nobis exhibitis, tibi fili Potestas, dedimus
in preceptis, ut scholares predictos contra libertatem hactenus habitam occasione Statutorum
ipsorum, que velut iniqua duximus reprobanda, de cetero [non] molestares libertatem eamdem
quomodolibet infringendo, Universitatem vestram nihilominus exhortantes, ut, consideratis utili·
tatibus, et honore provenientibus vobis ex scholaribus ipsis, per Statuta hujusmodi non molesta-
retis eosdem, nec faceretis de cetero molestari3 juramentum super illorum observatione pre-
stitum, cum illicitum fuerit, remittentes, quod vobis facere differentibus, dilecti filij R., doctor
decretorum et Ο. de Toennengoviri literati, providi et fideles pro Universitate ipsorum schola·
rium nostram presentiam adierunt, super ijs apostolico provisionis remedium implorantes. Porro
dilecti filij Hugo legum doctor et Fredericus viri providi et fideles perversitatem Statutorum hujus·
modi conati multipliciter palliare, tandem duo ex Statutis ipsis, videlicet de rectoribus et lectio-
nibus extraordinariis, in nostre dispositionis beneplacito libere posuerunt, supplicantes, ut super

(1) Ex Regist. IL, Honor-ii 111. , ep. 729, fol. 179.

 

 

 

 

 

