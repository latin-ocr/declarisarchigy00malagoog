1 8 6 montmarin

XXX.
1263, 1 decembmxs.

Ex eodem tomo cod. dipl. Eccl. bon„ doc. XXV.

Urbanus IV. (¹) Petro dicto Capreto, canonico bononiensi, et Francisco de Baxis‚ archipre-
sbitero de Salustra, imolensis diecesis.

Olim ad audientiam nostram prelato quod quidam iniquitatis filii ad thesaurum Ecclesie
bononiensis ac alia bona que deposita erant in sacristia ipsius ecclesie, cupiditatis iniectis oculis,
ad eamdem sacristiam noctis tempore ausu temerario accesserant, et quam conceperant nequitiam
producentes in actum, quendam sacristam ipsius ecclesie ac nepotem ejusdem ante fores ecclesie
prelibaoe, suggerente humani generis inimico, nequiter prefocantes, illos immaniter occidere, ac
ut perpetratum ab ipsis facinus ad sue damnationis cumulum hominibus publicarent, eorumdem
occisorum corpora super ejusdem ecclesie pulpitum imponere, illaque ibidem relinquere presum-
pserunt, thesauro et bonis hujusmodi de prefata sacristia sacrilegis manibus asportatis. Nos
tantum excessum nolentes sub dissimulatione transire, venerabili fratri nostro Archiepiscopo ra·
vennatensi per litteras nostras mandavimus ut Bononiam personaliter se conferens, et legittimo
venerabilis fratris nostri Episcopi tunc electi bononiensis, qui super hiis dicebatur ad inquisi-
tionem procedere incepisse, si quis habitus fuerat, servato processu, quem sibi auctoritate nostra
faceret exhiberi, super premissis eadem auctoritate, prout sibi videretur expediens, inquireret tam
ibi quam alibi, quoad Jacobum capellanum nostrum, canonicum bononiensem, natum dilecti filii
nobilis viri Cathalani, civis bononiensis, qni delicti hujusmodi actor precipuus ferebatur, sollicite
veritatem ‘et que inveniret in scriptis redacta, una cum predicto processu sub suo sigillo fideliter
introclusa, nobis per fidelem nuncium remittere procuraret, prefixo nihilominus eidem capellano
termino peremptorio competenti, quo compareret personaliter coram nobis, facturus et recepturus
quod justitia suaderet. Et licet eedem littere ipsi archiepiscopo, ut dicitur, fuerint presentato,
hujusmodi tamen mandatum nostrum adhuc non extitit adimpletum. Sane patrati enormitas cri-
minis clamor populi validus, qui hac de causa, ut dicitur, contra clerum insultat, nec non et
grave ac intollerabile scandalum, quod occasione hujusmodi fertur exortum, nostrum implorant
officium ut efficaciter intendamus ad factum ipsum, prout illius suadet qualitas, ulciscendu1n; et
ideo illud nolentes aliquatenus pretermittere impunitum, discretioni vestre mandamus quatenus
vos vel alter vestrum per vos vel alios, tam Bononie quam alibi, prout expedire videritis, in-
quiratis auctoritate nostra super premissis sollicite veritatem, et que inveneritis, in scriptis redacta
nobis per aliquem fidelem nuncium, sub sigillis vestris fideliter introclusa, remittere procuretis,
tam memoratum capellanum, quam etiam Raymundum archipresbiterum (le Sala, bononiensis
diecesis, quem de principalibus predicti facinoris patratoribus extitisse habere dicitur, communis
in partibus illis infamia ex parte nostra nihilominus peremptorie citantes, ut infra unum mensem
post citationem vestram compareant personaliter coram nobis, recepturi, si super hoc inventi
fuerint culpabiles, secundum suorum exigentiam meritorum. Diem vero citationis et formam et
quicquid inde feceritis, per vestras litteras presentium seriem continentes nobis fideliter intimetis.

Datum apud Urbemveterem, kalendis decembris, pontificatus nostri anno tertio.

(1) Ex reg. Urban. 1v., an. MCCLXHI„ Ι. decembr‘n

 

