SPEOTANTIA AD PROFESSORES ,1111118 clvlms 151

nisque equis munitiS, transmittendis ad servitium romanae Sedis per tres integros menseS,
quolibet anno, servari debeat primarum literarum forma. Reformatio tamen hujus capituli
fuit, quod ad commodius praestandum praedictorum equitum subsidium duodecim die-
rum spatium concederetur.

V. Quod in casu quo Universitas vel illius major pars a sancta Sede rebellaret,
tunc intelligerentur revocatae omnes gratiae Bononiensibus concessae, et contra eos
renovatae omnes poenae in eisdem puris literis impositae. Quemadmodum autem revi-
viscentia quoad omnes 61 quaslibet poenas in primis literis contentas afficiebat quem-
libet casum, in quo cuicumque ex triginta capitulis verificaretur contraventio‚ ita in
hisce suppletoriis literis decernitur primarum literarum poenas reviviscere dumtaxat
quoties hisce praefatis quinque capitulis ex parte Communitatis, seu ex ejus culpa, con-
traventum fuerit.

VI. De expulsis a civitate, quod nempe ipsi patriam redeant et publicata bona
recuperent, dummodo cum securitate civitatis hoc fiat, dummodoque super publicatis
bonis jus tertii laesum non foret. Quoad hoc capitulum Reformatio consistit in e0,
quod expulsos intelligatur de illis qui expulsionem sint passi post commotionem populi
contra Legatum, quodque quemadmodum favore privatorum, ita etiam favore Universi-
tatis particularia jura super publicatis bonis reservarentur, quodque demum eorumdem
expulsorum regressus ad patriam non debeat admitti, quatenus ex eo seditio timeri
valeat.

VII. Vetus capitulum quoad stipendiarios civitatis erat, praestandum fore ab illis
fidelitatis juramentum in manibus unius ex Judicibus appellationum, nec non ad pla-
citum Pontificis et sanctae Sedis eos removeri posse, et in casu remotionis eligendos
fore alios sanctae Sedi gratos et acceptos, Quoad hoc capitulum decernitur quod so· “
lummodo Conestabiles dictorum stipendiariorum, quorum quilibet sub suo vexillo qua-
draginta homines retineat, praestare debcant coram uno ex Judicibus appellationum
fidelitatis juramentum, consistens in fideli servitio sanctae Sedis, in conservandis ejusdem
juribus, et in obligatione non admittendi in eorum societatem homines sanctae Sedi
indevotos Ac ulterius praescribitur alterum fidelitatis sacramentum praestandum quoque
esse ab eodem Judice appellationis, cujus forma erit non recipiendi nempe Conesta-
biles infideles, infidelesque privandi et a civitate et districtu expellendi.

VIII. Capitulum quoad Judices appellationum et quoad eorumdem jurisdictionem
et modum electionis et nominationis in nihilum differat a forma in prioribus literis
contenta.

IX. Circa impositum censum et circa obligationem praestandi auxilium ducentorum
armatorum hominum servetur quoque forma in primis literis praescripta, in eo scilicet
quod respicit exemptionem contributionis sanctae Sedis in parandis defensionibus civi-
tatis, comitatus et districtus Bononiae. At in hac parte adest solemnis et seria decla-
rati0, quod nec ex hoc pact0, nec ex aliis jam dictis aut infra dicendis capitulis pon-
tificia intentio fuerit in primis literis reconciliationis abdicandi seu tollendi jura et
bona Universitatis, singulariumque personarum dominum; sed quod immo haec eadem
omnia ejusdem communitatis remaneant, ac eidem restituantur, dummodo de caetero
jurisdictionis origo ac illius effectiva possessio penes sanctam Sedem remaneant.

X. Quod ultra actualem restitutionem possessioniS, seu quasi possessioniS, civitatis,
comitatus, districtuS, ratificatio intra jam dictum¹ tempuS, kalendarum nempe mensis
septembris, fiat, et infra kalendas octobris ratificationis instrumentum transmittatur ad
Curiam.

