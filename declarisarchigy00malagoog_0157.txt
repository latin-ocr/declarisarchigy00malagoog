1 7 6 MONUMENTA

N onantula concorditer postularunt. Nos itaque presentatam nobis postulationem hujusmodi admit-
tentes, mandamus quatenus ipsum Bonaoursum abbatem in corporalem dicti monasterii de No·
nantula possessionem auctoritate nostra inducas et defendas inductum, faciens sibi a subditis suis
obedientiam et reverentiam debitas exhiberi, recepturus ab eo postmodum pro nobis et Romana
Ecclesia fidelitatis solite juramentum. Forma autem juramenti etc. (¹)

Datum Anagnie, quarto idus julii, pontificatus nostri anno primo.

XXIV.
1255, 13 iulii.
Ex eodem tomo, doc. VII.

Alexander IV. (2) Cirsacco quondam Abbati monasterii de Nonantula‚ Ordinis sancti Be·
nedicti.

Intellecto dudum, quod tu, senectute ac infirmitate incurabili pregravatus, insufficiens eras
regimini monasterii de Nonantula, quod ad romanam Ecclesiam nullo pertinet mediante, vene-
rabili fratri nostro Episcopo imolensi et dilecto filio magistro Bernardo canonico bononiensi, capel-
lano nostro dedimus nostris literis in mandatis, ut si tu, senectuti ac anime tue consulens, velles
cedere regimini monasterii memorati, dicti Episcopus et capellanus, vice nostra, hujusmodi ces·
sionem admitterent et facerent ipsi monasterio de persona idonea, quam sine ipsorum assensu
nolebamus eligi, decernentes si secus fieret, irritum et inane, per electionem canonicam provideri,
electionem hujusmodi pro cofirmatione ipsius presentari nostro conspectui facientes, assignaturi
tibi de bonis ipsius monasterii pro sustentatione tua provisionem congruam et honestam, contra-
dictores per censuram ecclesiasticam, appellatione posposita, compescendo. Cum autem in eorum·
dem Episcopi et Capellani manibus sponte cesseris regimini monasterii antedicti, prefati Episcopus
et Capelianus hujusmodi literarum auctoritate in trecentis libris bononenorum pro sustentatione
tua exhibendis, tibi annuatim de bonis dicti monasterii et de habitatione quarumdam domorum
et usu vasorum quorumdam ipsius monasterii tibi, quoad vixeris, providerint, prout in instrumento
publico confecto exinde dicitur plenius contineri. Nos itaque tuis supplicationibus inclinati, pro-
visionem hujusmodi ratam habentes et gratam, illam auctoritate apostolica confirmamus, et pre-
sentis scripti patrocinio communimus.

Nulli ergo omnino hominum liceat hanc paginam nostre confirmationis et communitionis
infringere, vel ei ausu temerario contraire. Si quis autem hoc attentare presumpserit, indigna·
tionem omnipotentis Dei ao beatorum Petri et Pauli, apostolorum ejus, se noverit incursurum.

Datum Anagnia, tertio idus iulii, pontificatus nostri anno primo.

XXV.
1255, 13 iulii.
Ex eodem tomo, doc. VIII.

Alexander IV. (3) conventui monasterii sancti Proculi bononiensis.

Cum de persona dilecti filii Bonaoursi, quondam Abbatis vestri, in abbatem monasterii de
Nonantula, quod ad romanam Ecclesiam nullo medio pertinet, vacantis per cessionem dilecti filii
Cirsacei quondam abbatis ejusdem canonice sit provisum, nos, attendentes ejus industriam et
diligentem sollicitudinem, ac sollicitam diligentiam quam gessit circa regimen monasterii vestri,

(1) Iuramenti formula deest.
(2) Ex reg. 1. Alexandri IV„ ep. 493, sol. ‘12 tergm, an. MCCLV., XIII. iulii.
(3) Ex reg. Ι. Alexandri IV„ sub ep. 497, fol. 72 temo, an. MCCLV., XIII. iulii.

 

 

