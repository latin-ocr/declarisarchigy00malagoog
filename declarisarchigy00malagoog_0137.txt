1 52 MONUMENTA

XI. Capitulum quod, cadente dubietate super interpretatione harum Reformatio-
num, decisio privative ad sanctam Sedem pertineat.

XII. Quod praedicti Syndici Communitatis Bononiae has reformationes una cum
plena acceptatione capitulorum quae reformata non sunt, observare et ratificare pro-
mittant.

Hisce praehabitis, Constitutio descendit ad insertionem tenoris syndicatus seu pro-
curatorii ejusdem civitatis, habiti in palatio novo sub anno MCCCXL., indictione
octava, die IV. mensis apriliS, in quo a generali Consili0, pariter hic insert0, una cum
consiliariorum nominibus fit deputatio ambaxiatorum ad sanctam Sedem, ad effectum
nempe obtinendi declarationes et reformationes de quibus supra, et ad hoc ut actus
vere juridicus esset, PotestaS, Consules ac Antiani decretum approbationum emiserunt,
et Ambaxiatorum commissio ad tria puncta redacta fuit:

Primo nempe ad petendas priorum capitulorum reformationes, Papae absolutio-.
nem, ab omnibus censuriS, et privilegiorum ac praerogativarum reintegrationem obtineant,
et tandem quod, secuta ratificatione literarum apostolicarum, deputetur absque alia
denominatione populi bononiensis Thadaeus de Pepulis in administratorem jurium et
bonorum Ecclesiae, dummodo sacramentum fidelitatis, recognitio dominii meri et mixti
imperii, census constitutio et obligatio militaris subsidii, nec non minorum officialium
deputatio juxta formam primarum literarum nunquam ad Thadaeum, sed ad eamdem
Universitatem pertineant, et in his omnibus consistit summa praefata apostolicae Con-
stitutioniS, quae datata fuit Avenione XVIII. kal. julii, anno sexto (1).

Beltramino, episcopo emnam, apostolicae Sedis launoio,

Deputatur idem ad recipiendum fidelitatis juramentum ad formam praedictarum
reformationum a Conestabilibus stipendiariorum, et quod insimul alias personas deputet,
ut hujusmodi juramenta recipiant. Datum Avenioni XVII. kal. junii, anno sexto (2).

Eodem igitur anno, prima augusti, Beltraminus devenit in civitatem Bononiae, ac
statim in bannitores seu praecones constituit et deputavit in solidum Damianum Ben-
venuti, Nicolaum Dosii et Vivianum Thomasii, qui, praestito juramento faciendi omnes
proclamationes sibi ipsis a Nuncio commissas, et de iisdem referendi juxta mandata
ejusdem apostolici Nuncii, proclamarunt nomine Papae omnes de Consilio die sequenti
sub poena viginti solidorum insimul congregari debere ad audiendum quid eis Nuncius
faciendum proposuerit. Proclamationes factae fuerunt in quarterio portae sancti Petri, in
quarterio portae Steriae, in quarterio sancti Proculi et quarterio portae Ravennatis,
De hujusmodi facto habetur instrumentum cum rogitu trium notariorum.

Die II. mensis augusti, Consilium generale de licentia Papae et de mandato Bel-
tramini nuncii convocatur in eodemmet locO, in quo ardua civitatis negotia pertractantur
coram Consiliariis Communitatis, universitatis et populi, quorum nomina per extensum
dantur, et coram nobilibus viris Nigro de Bruxatis de Brixia, milite pro Potestate, et
Jacobino de Regio, Provicegerente Capitanei, et Thadaeo de Pepulis. In generali Con-
silio Nuncius de tribus eos omnes interrogavit, primo an Consilium esset plenum, ge-
nerale et solemne3 secundo an essent tot numero quot necessarium erat3 et tertio
an ipsi repraesentarent Universitatem civitatis, comitatus et districtus; quibuS, affirma-
tive recepto response, statim mandavit per notarium literas apostolicas legi, quarum

(1) Vide sub num. LXVI„ c. 124. (2) Vide sub num. LXVII„ c. 131.

