l 7 4 Ι morionum

omnibus et singulis supradictis consensit, et ea omnia et singula approbavit et ratificavit. Eodem
anno et indictione predicta, die nona exeunte augusti, in canonica bononiensi, presentibus te-
stibus domino Azolino archipresbitero plebis sancti Petri in Oasale, magistro Gnidone de Senis,
domino Bingo de Florentia et Nicolao Oradini notario, dominus Albertus prior de Gangalangis,
canonicus bononiensis, omnibus et singulis supradictis consensit, et ea omnia et singula appro-
bavit et ratificavit. Eodem anno et indictione predicta, die septima exeunte augusti, in canonica
sancti Petri bononiensi, presentibus testibus domino Azolino archipresbitero sancti Petri in Ca-
sale, Zanott0, qui fuit de Allegralcore et Parmesano, qui stat cum domino J acobo Guidonis Lam·
bertini, dominus Ubertinus de Montasigo, canonicus bononiensis, omnibus et singulis supradictis
consensit, et ea omnia et singula approbavit et ratificavit. Ego Thomasinus de Magr[et]a, impe-
riali auctoritate notarius, interfui, et ut supra legitur rogatus scribere scripsi ».

Nulli ergo omnino hominum liceat hanc paginam nostre confirmationis et communitionis
infringere vel ei ausu temerario contraire. Si quis autem hoc attentare presumpserit, indignatio-
nem omnipotentis Dei ac beatorum Petri et Pauli, apostolorum ejus, se noverit incursurum.

Datum Perusii quartodecimo kalendas julii, pontificatus nostri anno nono.

XXI.
1253, 12 ianuarii.
Ex tomo XLIII. Cod. dipI. Gymn. bon. (num. 83), doc. XXVII.

Innocentius IV. (¹) Archidiacono et fratri Danieli Ordinis Predicatorum Bononie.

Dilecti filii, Rectores et Universitas scholarium bononiensium quedam dicuntur edidisse Sta·
tuta salubria et honesta, que ad utilitatem et bonum statum ipsorum redundare noscuntur3 ad
quorum observationem se, juramento prestitO, obligarunt. Nos itaque, ipsorum supplicationibus,
inclinati, mandamus quatenus Statuta ipsa, prout sunt licita et honesta, auctoritate apostolica
confirmantes, ea faciatis firmiter observari, contrariis non obstantibus, si aliquibus est ab apo·
stolica Sede indultum, quod interdici, suspendi vel excommunicari non possint per literas aposto·
licas non facientes plenam et expressam ac de verbo ad verbum de indulto hujusmodi men-

tionem.
Datum Perusii, secundo idus januarii, pontificatus nostri anno decimo.

XXII.
1253, 9 septembris.
Ex eodem tome, doc. XXVIII„ c. XXII.

Innocentius papa IV. (2) Archidiacono bononiensi.

Ad explicandos nodos multiplicium questionum, quos in rebus jugiter contingentibus circa
varios positivi juris articulos humane indaginis nectit infirmitas, nonnulla temporibus nostris no·
varum Constitutionum et Decretalium epistolarum remedia emanarunt, que predecessorum nostro·
rum strenuis sunt subjecta laboribus, per quos fuit ad comunem omnium et maxime studentium
utilitatem vigilantissimis excogitationibus desudatum. Verum, sicut accepimuS, eisdem Constitutio-
nibus et Decretalibus quedam alie sub nostro confecte nomine ab aliquibus inseruntur, quas
nostre approbationis eo non provexit auctoritas, ut cum aliis, quas locum habere censuimus in
judiciis et scholis debeant eisdem juris vinculis contineri. No igitur per commixtionem hujus
opinionis cuilibet, umbra speciem sibi veritatis usurpans, aliquos in confusionis deducat errorem,

(1) Ex reg. ΙΙ. Innocentii IV„ ep. 338, fol. 229, (2) Ex reg. tertio Innocentii IV„ ep. De curia IV. ‚
an. Mccmn. , XII. ianuarii. fol. 129, an. MCCLIII., IX. septemb.

 

 

